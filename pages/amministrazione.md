---
layout: page
title: Comunicazione nuovo portale "Amministrazione"
date: 2025-08-16T10:50:00.000+02:00
permalink: /comunicazioni/comunicazione-nuovo-portale-amministrazione/
categories: "[amministrazione]"
---
Con la **Circolare n. 4 del 2022**, *Accento Civico* ha introdotto l’obbligo, per tutti i siti web riconducibili a **Gabriel Matteo Jones**, **Accento Civico**, **UPID** e **AGFO**, di essere dotati di una specifica sezione denominata **“Amministrazione”**.
All’interno di tale sezione devono essere pubblicati, in modo chiaro e accessibile, i principali documenti relativi alla gestione del sito e alle normative vigenti, tra cui:

* la **Dichiarazione di Accessibilità**;
* la **Dichiarazione di Trasparenza**;
* la **Dichiarazione dei Dati Personali**;
* l’**Informativa sulla creazione, gestione e amministrazione del sito**.

La pagina **“Amministrazione”** può essere collocata sia all’interno del sito stesso, con una sezione dedicata, sia come collegamento ad una pagina “Amministrazione” centralizzata, interna al gruppo di siti gestiti congiuntamente.

Con la nuova **Circolare del 3 agosto 2025**, la precedente **Circolare n. 2 del 2022** viene formalmente archiviata e sostituita. Il nuovo documento prende in esame le disposizioni già previste e procede ad un aggiornamento puntuale di ogni singolo punto, al fine di garantire una maggiore chiarezza normativa e una gestione più **trasparente, uniforme e aggiornata** di tutte le pagine “Amministrazione”.

La nuova circolare entrerà in vigore con decorrenze progressive:

* **dal 1° settembre 2025**, l’obbligo di adeguamento interesserà **tutti i siti afferenti ai Settori 1 e 2**, amministrati direttamente da *Accento Civico*;
* **dal 1° giugno 2026**, l’obbligo verrà esteso a **tutti i settori dell’UDGJ**, con applicazione uniforme a livello generale.

È stabilito, inoltre, che i siti che, entro le scadenze previste, non risulteranno conformi alla nuova normativa, verranno **rimossi da DataWin** e considerati come progetti a **gestione autonoma**, con onere integrale a carico dei rispettivi responsabili, che dovranno provvedere tramite i propri strumenti organizzativi e tecnici.
